6

alia, sepositis omnibus ambagibus, et unico veritatis studio com-
motus, nunc adjecero.

Vos, viri spectatissimi, “veterum Catholicorum'’ nomen vobis
vindicatis 3 titulum sane splendidum atque magnificum.

Nos quoque, Ecclesiae Anglicanae Episcopi, Presbyteri, Diaconi
et Fideles, eandem veterum Catholicorum appellationem nobismet
ipsis attribuere non dubitamus. Omnem enim fidei Christianae
doctrinam recipimus, quae, a fonte sanctae Scripturae profluens,
ad nos, per consensum Ecclesiae veteris Catholicae, tanquam per

sacrum canalem, manavit.

Nos tria Ecclesiae veteris symbola,—Apostolicum, Nicaenum,
Athanasianum,—- in Ecclesiis nostris recitamus. N os Conciliorum
veterum decreta in rebus fidei agnoscimus et veneramur. Nos,
secundum Ecclesiae veteris normam, tres Ministrorum ordines,
Episcoporum, Presbyterorum et Diaconorum, continua serie et nun—
quam interrupta successione, ab ipsis Apostolorum temporibus, ad
Dei Verbum rite praedicandum, et ad Sacramenta Christi legitime
administranda, consecramus. Ut verbo dicam, quodcunque Ec-
clesia vetus Catholica, ad salutem aeternam necessarium, agnovit
atque recepit, nos agnoscimus atque recipimus, quodcunque in
fidei articulis Ecclesia vetus Catholica ignoravit vel repudiavit, nos
ignoramus et repudiamus.

Hic, igitur, vir egregie, oritur quaestio non levis, inter nos
vosque, amice, tranquille et moderate, et sine partium studio, prout
Christianos et Catholicos decet, dispicienda et disquirenda.

In illa fidei formula,⁹⁵ quam ἐι vobis anno 1871 Monachii pro-
mulgatam vidimus, duae proponuntur assertiones, (pace vestra

dixerim) quae 11011 parvum nobis scrupulum injiciunt.

Primo enim loco vos Professionem fidei amplecti videmini, quae
a Pio Quarto Papa est edita, saeculo decimo sexto vergente, nempe
anno 1564 3 et quae omnibus tanquam ad salutem necessaria prae-

scribitur, “extra quam nemo salvus esse possit.''

*Prgo ramm des Katholiken·Cong1esses in M'uuohen (22-24 Septembe1‚1871).Stenogia-
phiseher gBericht uber die Behandlungen des Katholiken· ·Congresses. s. 221.

