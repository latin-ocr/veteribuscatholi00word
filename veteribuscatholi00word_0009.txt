Viro erudito
H. WINGERATH,
s. P. D.
CHRISTOPHORUS WORDSWORTH,

Episcopus Lincolm'ensis.

LITEms tuis, vir humanissime, quibus me ad Concilium Veterum
Catholicorum Coloniae Agrippensis mense Septembri habendum
vocasti, citius rescripsissem, nisi res, (16 qua in tua Epistola agitur,
tanti momenti videretur, ut deliberationem maturam flagitaret.

Consulendos quoque de ea arbitrabar viros quosdam primarios,
quorum apud me plurimum valet auctoritas, praesertim Reverendis-
simum Antistitern, Archiepiscopum Cantuariensem, hujusce Pro-
vinciae Metropolitanum, cui canonicam obedientiam debeo. Rem
quoque retuli ad venerabile Ecclesiae nostrae Cathedralis Capitulum,
cujus suffragio jam munitus hodie tibi respondeo, cum grati animi
erga te tuosque significatione, sperans fore, ut, diebus a te indictis,
Deo favente, praesentia vestra Coloniae fruar, et conventui vestro
intersim.

Sed dum hanc spem jucundam foveo, nonnullae me movent
rationes, ut indulgentiam a te paulisper petam, (111111 animi sensus
intimos tibi libere exponere conor, quibus in incepto vestro tam
arduo tamque glorioso contemplando afficior.

Primitivam Ecclesiae fidem instaurare, antiquam Ecclesiae dis-
ciplinam redintegrare, 6110165, corruptelas, novitates et supersti-
tiones abstergere, in Ecclesia catholica gliscentes et ingravescentes,
et contra spiritualem illam dominationem strenue decertare, quae
Sacrae Scripturae auctoritati et Christianae Antiquitati adversatur,
et omnia in Ecclesia et Republica perturbare, et pessundare, aggre-
ditur‚——hoc sane saluberrimum opus esse videtur et nobilissimum,
et quod omnium Christi fidelium studia ad se jure debeat allicere

et conciliare.

