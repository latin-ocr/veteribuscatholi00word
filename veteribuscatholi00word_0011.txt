5

Liceat quoque mihi, vir humanissime, exemplum eruditissimi
Praesulis excitare, qui per decem annos sedem Episcopalem Lin-
colniensem ornavit, Gulielmi Wake, et qui ad Archiepiscopatum
Cantuariensem evectus fraternam concordiam atque consensum
inter nos Anglos et veteres Galliae Catholicos fovere commercio
Epistolico,† et aliis benevolentiae officiis, impense et strenue ten-
tavit. Cujus quidem desideriis et conatibus si eventus respondisset,
minime dubito quin alia futura fuisset Galliae et Europae facies
atque status, quam quem hodie cum tanto dolore omnes videmus.

His igitur praeteriti temporis monumentis edocti, praeclare de
nobis actum iri arbitraremur, si ad opus illud absolvendum a vobis
tam feliciter inchoatum nobis aliquid adjumenti afferre liceret.
Quid enim excogitari potest exoptabilius, quam unanimi consensu
laborare ad Dei gloriam amplificandam, et Ecclesiae emolumentum
promovendum 2

Accessit insuper aliud, propter quod literae tuae humanissimae
non mediocri voluptate me affecerunt.

Proximo anno Lincolniae in Ecclesia nostra Cathedrali Synodum
habuimus, cui interfuerunt presbyteri hujus Dioecesis circiter quin-
genti, in qua fraternum erga vos studium testificati sumus, et
Synodica Epistola declarandum censuimus.‡

Paucis quoque interjectis diebus, in nobilissima hujus Dioecesis
urbe, N ottinghamia, Conventus Ecclesiasticus cleri et populi habi-
tus est frequentissimus, qui propensissimo erga vos veteres Catha-
licos affectu est animatus, et in quo vestrarum rerum gestarum,
magno cum audientium plausu, facta est commemoratio.§

Quae cum ita sint, equidem mihi viderer officio 11160 Episcopali
defuturus, et fratrum meorum votis parum satisfacturus, si a vobis
ultro ad concilium Coloniae propediem habendinn honorifice
appellatus, desiderio vestro obtemperare detrectarem.

Verum enimvero, Vir amplissime, veniam te mihi largiturum
facile mihi persuadeo, si, his lubentissime commemoratis, quaedam
† Vide Hist. Eccles. Moshomianam, ed. Lond. 1833, Append. 3.

ss Vide ‘⁴ Lincoln Diocesan Calendar for 1872,” pp. 101-4.
ξ Report of the Nottingham Church congress, Oct. 12, 1871.

