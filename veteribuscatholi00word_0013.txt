,-

l

Qua quidem in Pii Ivffi professione, duodecim fidei articulos
deprehendimus, symbolo N icaeno-Constantinopolitano assutos, non
quasi probabiles opiniones, sed sub poena aeternae damnationis ab
omnibus recipiendos 5 quos ab Ecclesia vetere Catholiczi receptos,
nedum omnibus inculcatos, nemo unquam demonstravit, neque
demonstrare poterit.

Nobis quidem, in Ecclesia Anglicana enutritis, hi fidei articuli,
utpote sequioris aevi placita, non se approbaverunt. Symbolis
Ecclesiae veteris Catholicae acquiescimus. Et (si libere loqui fas est)
vir ornatissime, vos quoque Ecclesiae veteris fide contenti esse
debetis, si veteres Catholici, non nomine tantum appellari, sed re
vere esse, desideratis.

Audaciuscule forsan haec effutiisse videar ; sed vos ipsi huic nos—
trae loquendi libertati occasionem praebuistis. Etenim in eadem
vestra fidei formula, quam Monachii nuper edidistis,5⁶ vos ad decreta
Conciliorum Ecclesiae Catholicae indivisae, tanquam ad optimum et
tutissimum credendi exemplar, appellatis. Recte sane et egregie,
et quemadmodum veteres Catholicos decet.

Sed da veniam, sodes, vir humanissime, dum a te modestissime
quaero, si ad indivisae Ecclesiae fidem, tanquam ad sacrum portum
confugitis, quorsum alter ille vester recursus ad Pii Ivffi Profes-
sionem, quae certe ab indivisa Ecclesia non est profecta, sed innu-
meras in Ecclesia divisiones peperit'l

Haec, ingenue fateor, ut mihi quidem videtur, “ non bene con-
veniunt, neque in una sede morantur.'' Sed quandoquidem veteres
Catholici appellari et esse vultis, malumus credere vos vetera
Ecclesiae indivisae decreta novitiis Pii IVti placitis esse praelaturos.

Quam quidem sententiam firmius amplector, quippe qui per-
suasissimum habeam, vos, si Pii Quarti dogmata mordicus tenetis,
nunquam contra Pii Noni placita praevalituros, praecipue contra
illud novissimum figmentum, et portentosum Vaticani sui concilii
effatum, quo Infallibilitatis praerogativam sibi impie arrogavit, et
sic se suosque perpetua et inextricabili errandi necessitate implicavit

et irretivit.
³* Loco citato p. 221.

