8

Haec, vir erudite, nimis calide fortasse disputari arbitraberis,
sed longo usu didicisse mihi videor, veritatem, eamque sine fuco et
fallaciis simplicem et illibatam, unicum esse Christiani amoris
argumentum et significationem. Quare te tuosque his condonaturos
facile mihi persuadeo,

Debebam quoque aperte declarare id quod de his rebus animo
sentio, quippe qui officii vinculis, non tantum erga vos, sed erga nostra-
tes quoque, obstrictus sim 5 et de utrisque male meruisse mihi viderer,
si, vobis inhonesta adulatione assentando, Ecclesiae Anglicanae
causam, (quam Dei et Veritatis esse causam nullus dubito) indecora
proditione propinavissem. Nos nullas novitates in rebus fidei
aucupamur, imo prorsus detestamur. Nos cum omnibus in vera
fide Catholica atque disciplina communicare avemus, et si quid nos
ipsi a vetustate vere Catholica defecisse deprehensi fuerimus in
rebus ad aeternam salutem necessariis, (de adiaphoris nihil moror)
ad primitivae Ecclesiae regulam a vobis revocari non refragamur,
imo summopere desideramus.

Sed haec hactenus. Quoniam autem loquendi libertatem mihi
vos non illibenter concessuros pro certo habeam, hoc quod jam
restat dicendum, sine ulla tergiversatione vel dissimulatione eloquar.

Neminem fere latet paullo attentiorem, vos, qui nobilissimum
opus in vos suscepistis, Ecclesiam Catholicam ad veterem puritatem
revocandi, in ancipiti rerum discrimine, quum politicarum tum
praecipue Ecclesiasticarum, hodie versari. Inter Scyllam atque
Charybdim vobis est navigandum. Ab una parte, metuendum est ne
formidolosa Pontificis Romani dominatione, omnia ad se rapiente, et
humana atque divina jura sub pedibus proculcante, prosternamini et
obruamini. Ab altera parte, non minus verendum est, ne in multi-
faria dissidia distrahamini, et in novas opiniones et indisciplinatam
licentiam evagemini, et, debilitatis et fractis per mutuas dissentiones
viribus (ignoscite, quaeso, liberrime loquenti) in confusionem civi-
lem et ecclesiasticam dissolvamini. Unicum meo saltem judicio
contra tanta mala remedium est, ut vere veteres esse Catholici fir-
miter atque constanter perseveretis. â€œHic murus aheneus est0.''

