4

Quocirca mihi quidem videtur, nos, qui in Ecclesiae Anglicanae
gremio sumus nutriti, et qui insigni Dei Optimi Maximi clementia
praeclaris in Ejus Communione beneficiis per multa jam saecula
fruimur, vix Christiano nomine dignos existimatum iri, nisi omnia
vobis prospera auguraremur et apprecaremur, et operam nostram
pro virili parte vobis siibministrarenms.

Qua quidem in contemplatione, non ingrata animum subit
recordatio, quaedam esse plane singularia, quae amoris et pietatis
nexibus nos vobiscum devinciunt.

Mille et centum anni jam effluxerunt, ex quo sanctus Boni-
facius‚ quem vos “ Germaniae Apostolum '' jure appellatis, ab An-
gliae nostrae litoribus ad Evangelium apud vos praedicandum
profectus est. In iis praecipue urbibus, ubi veterum Catholicorum
nomen hodie potissimum floret (quod felix faustumque sit 1) Apos-
tolicum ministerium exercuit. Ultrajectum‚ Colonia Agrippinae,
spiritualium ejus certaminum testes sunt. In Bavaria Ecclesias
struxit. Fuldense coenobium condidit. Moguntiaci Sedem Episco-
palem obtinuit, Germaniae et Belgii Primas. Complures Cathedras
Episcopales in Germania vestra erexit. Octo Concilia apud vos
habuit, ut fidem Christianam promoveret, et disciplinam stabiliret.
Denique Christi Ecclesiam, quam apud vos Apostolica manu plan-
taverat, sanguine suo beatissimus Martyr irrigavit.

Nos igitur Angli, nostrorum et vestrorum annalium memoriam
recolentes, cum vobis, Germaniae veteribus Catholicis, Christianae
fidei et pietatis arctissimis vinculis constringi videmur et consociari.

N ec minus nos officia Christianae benevolentiae a vobis erga

nos praestita sumus experti. Septimo post Christum natum saeculo,
venit ad nos a regionibus vestris vir sanctus Botolphus, divini Verbi
praeco fervidissimus, et nobis praecipue, qui agrum Lincolniensem
incolimus, nunquam sine honore memorandus, ubi in fide Chris—
tiana propaganda feliciter laboravit, et apud quos urbs* florentis-
sima nomen ejus est sortita, et memoriam ejus hodie servat et

veneratur.

* Boston : i.e. St. Botolph‘s town.

